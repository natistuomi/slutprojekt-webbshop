# PM 
*Natalie Tuomi 30 maj 2023*

---

## Inledning
Arbetets syfte var att skapa en webbshop för Textilestudio UF där man kan registrerar sig för att sedan kunna använda shoppingkorgen och utföra ett köp. Den skippar betalningen. Både beställningar och produkter finns i databasen. Meningen var aldrig att få upp en fungerande webbshop utan fokus log mer på att skapa ett projekt där jag fick träna in det här med olika databaser och CRUD. Det här projektet var användbart eftersom det fanns potential för att göra mer ifall det fanns tid för det. 

---

## Bakgrund
Planeringen började med en projektforumlering. Vad skulle jag göra? Eftersom projektet gav fria händer behövde jag själv definiera vad som skulle produceras. Jag fick dela upp arbetet i mindre delar som skulle fungera i planeringen av våra arbetsveckor. Jag ritade även upp preliminära skisser av hur [tabellerna](README.md) i databasen skulle se ut samt ritade upp ett kort schema för hur sidorna skulle navigeras. Jag gjorde det mesta av planeringsarbetet med papper och penna enligt egen preferens.

Själva arbetet började med att jag skapade ett repo, laddade ner relevanta paket och fixade till nödvändiga filer och mappar. Jag skapade även den första versionen av alla fem tabeller. Jag satte ihop grundläggande filer för viewn där elementen för router, såsom formulär, fanns med. De här sidorna uppdaterades under hela arbetsprocessen utefter nya behov, idéer, mm. 

Sedan skapade jag routerna en i taget. Först en sidas GET och sedan alla dess POST. Jag klippte och klistrade lite med vårt loginsystem från ett tidigare projekt för att få till en version som är anpassad för sidan. Min lösning för varukorg och beställningar är inte en fin, effektiv eller modern lösning, men den fungerar och gav mig mycket att arbeta med över tre tabeller. Jag fick vid flera tillfällen försöka och lösa små detaljer såsom att lagerantal går ner, uträkning av summan eller liknande. 

Efter att alla sidor fungerade med sina olika funktioner gick jag snabbt över till en del grafiskt arbete. Eftersom webbshopen spelar på UF-företaget jag drivit under året så hade jag redan färger som gav goda kontraster. Jag fick däremot försöka att få fram en sida som var någorlunda responsiv och såg ut som någon form av webbutik. 

När jag sedan hade tid över fick jag utforska lite andra idéer som jag hade. Jag gjorde så att admin användare kan se beställningar. De kan även se, justera och lägga till aktuellt lagerantal. Menyn ändrar sig beroende på om en användare är inloggad samt beroende på vilken typ av användare det är.

---

## Bra
Arbetet har gått väldigt smidigt och speciellt routrarna som har varit lite svårare att få grepp på. Nu känns det som att man faktiskt har koll på vad man håller på med. Eftersom min planering var ganska utförlig gick det bra att få saker gjort och att hålla sig organiserad. Det var även lätt att komma tillbaka till arbetet efter att man tagit en paus från det. Det var roligt att utvidga orginalplanen och leka runt lite med adminanvändare. Då fick jag även öva på att uppdatera tabeller vilket har varit det jag gjort minst.

---

## Mindre bra
Eftersom tidplanen föll samman med sjukdom, lektioner på eget ansvar och SM så blev arbetet väldigt olikt fördelat. Jag gjorde en stor del av arbete för att sedan inte röra det alls på en vecka och sedan börja om cykeln igen. Det blev lite hackigt. Planeringen gjorde det enkelt att hitta tillbaka, men det har gett bättre insikter i hur mycket det är värt att bara kunna grotta ner sig i ett projekt.

---

## Sammanfattning
Jag är väldigt nöjd med mitt arbete. Jag åstadkom det jag skulle mm. Sidan fungerar som den ska och ser helt acceptabel ut för vad det är. Det är inte en publicerbar sida, men det var inte heller poängen. Det finns definitiva utvecklingsmöjligheter. Man kan leka runt lite mer med vad olika användare kan göra, ett filtersystem eller andra roliga inslag. Om man vill utforska lite mer om webbutiker skulle man kunna kolla hur de faktiskt skapas nuförtiden.